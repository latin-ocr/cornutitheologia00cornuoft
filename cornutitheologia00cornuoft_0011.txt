PRAEFATIO. vn

Difficile est in hac opusculi conditione, quod misere lace-
ratum atque corruptum exstat, aliquid pronuntiar03 verum
cum illud Cornuti opus, quod eodem titulo afferunt Theodore-
tus et Etymologieum Magnum, vulgari usui traditum esse
videatur et a multis usurpatum . . .‚ videndum an hoc
quoque opus ut tot alia epitomatorum et sciolorum ma·
gistrorum opera ad hanc ieiunitatem redactum et luxatis
membris maleque curatis turpiter deformatum sit . . .
Quare donec accuratior investigatio aliud verum esse
docebit, putabimus in illo libro servatam esse quasi
umbram quandam, quamquam nec ipsam integram, operis
a Cornut0, Persii praeceptore, confecti.'

Ad quae Ottonis J ahnii 1) verba nescio an haec
commode respondeantur. Primum omnes epitomae ali-
quid habent sterile ac ieiunum3 Cornuto autem epitomam
conficere fuisse indignum quis putat? Immo minime
eum hoc libello scientiam et ingenium fuisse probaturum
locupletissimus testis est ἐπιδρομῆς, de qua voce infra
erit dicendum, admodum modestum nomen ab auctore
opusculo inditum. Deinde, si modo hoc tangere voluit
Jahn, nemo nescit, quantum vel doctissimi viri et Graeci
et Romani in interpretandis et derivandis vocabulis delira-
verint. Tum quae J. de misera opusculi condicione voci·
feratur, ea, ut profecto aptissime cadunt in Galeanam,
qua J. utebatur, Cornuti editionem, inutilem illam, ut
Westermanno 2) merito audit, farraginem, neque ita procul
abhorrent ab Osanni libro ex Villoisoni schedis quasi con-
suto, ita magnam quidem partem infirmatum iri confidimus
hac · nova recensione, qua Cornuti verba non solum ad
optimorum codicum nunc primum ea qua par est diligentia
collatorum redegimus auctoritatem, sed etiam a manifestis
mendis pro viribus ausi sumus purgare. Denique ser-
monis genuS, quo liber est conscriptuS, optime ad primum

 

1) Cf. eius ed. Pers. p. XII.
2) Mythograph. (1843) p. XVI.

